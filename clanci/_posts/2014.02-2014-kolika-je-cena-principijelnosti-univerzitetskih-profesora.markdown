---
layout: post
title:  Колика је цена принципијелности универзитетских професора?
author: darko 
link: http://www.politika.rs/rubrike/Pogledi-sa-strane/Kolika-je-cena-principijelnosti-univerzitetskih-profesora.sr.html
source: politika
---

Два наставника и један асистент Правног факултета у Београду поднели су иницијативу за оцену уставности Закона о умањењу нето прихода лица у јавном сектору. У међувремену, та иницијатива је добила подршку више од 2.500 људи, од којих је значајан број професора Правног и других факултета. Ова иницијатива не би побудила посебно интересовање да су универзитетски професори ревносни борци за заштиту уставности. Ипак, и поред значајнијих прилика када је требало да манифестују високу правну свест (реизбор судија, Бриселски споразум, Статут АП Војводине), већи број професора први пут реагује тек у ситуацији када су погођени њихови материјални интереси.
